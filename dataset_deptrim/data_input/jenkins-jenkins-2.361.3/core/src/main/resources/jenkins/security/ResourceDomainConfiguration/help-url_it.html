<p>
  Jenkins serve molti file creati potenzialmente da utenti non affidabili, come
  file negli spazi di lavoro o artefatti archiviati. Quando non è definito alcun
  URL radice risorse, Jenkins servirà tali file con l'intestazione HTTP
  <code>Content-Security-Policy</code>
  ("CSP"). Per impostazione predefinita, è impostata a un valore che disabilita
  molte funzionalità Web moderne per prevenire attacchi cross-site scripting
  (XSS) e di altro tipo rivolti agli utenti Jenkins che accedono a tali file. Il
  valore specifico per l'intestazione CSP è configurabile dall'utente (e può
  anche essere disabilitato), ma tale operazione è un compromesso fra sicurezza
  e funzionalità.
</p>
<p>
  Se l'URL radice delle risorse è definito, Jenkins redirigerà le richieste per
  i file di risorse creati dall'utente a URL che iniziano con l'URL configurato
  qui. Per tali URL l'intestazione CSP non sarà impostata, il che consentirà a
  Javascript e a funzionalità simili di funzionare. Affinché quest'opzione
  funzioni come desiderato, si applicano le seguenti restrizioni e
  considerazioni:
</p>
<ul>
  <li>
    L'URL radice delle risorse dev'essere un'alternativa valida all'URL radice
    di Jenkins affinché le richieste siano elaborate correttamente.
  </li>
  <li>
    L'URL radice di Jenkins dev'essere impostato e dev'essere differente da
    quest'URL radice delle risorse (di fatto, è richiesto un nome host
    differente).
  </li>
  <li>
    Una volta impostata, Jenkins servirà le richieste per le URL risorse
    dall'URL radice delle risorse. Tutte le altre richieste riceveranno una
    risposta
    <em>HTTP 404 Not Found</em>
    .
  </li>
</ul>
<p>
  Una volta impostato correttamente quest'URL, Jenkins redirigerà le richieste
  agli spazi di lavoro, agli artefatti archiviati e a simili insiemi di
  contenuto solitamente generato dall'utente a URL che iniziano con l'URL radice
  delle risorse. Anziché un percorso del tipo
  <code>job/NOME/ws</code>
  , gli URL risorse conterranno un token che codifica tale percorso, l'utente
  per cui è stato creato l'URL e quando è stato creato. Tali URL risorse
  consentono di accedere a file statici
  <em>con le credenziali</em>
  dell'utente per cui sono stati creati: se viene rimosso il permesso
  dell'utente di accedere a tali file, nemmeno gli URL risorse corrispondenti
  funzioneranno più.
  <strong>
    Tali URL sono accessibili a chiunque senza autenticazione fino alla loro
    scadenza, per cui condividere tali URL equivale a condividere direttamente i
    file.
  </strong>
</p>
<h3>Considerazioni di sicurezza</h3>
<h4>Autenticazione</h4>
<p>
  Gli URL risorse non richiedono l'autenticazione (gli utenti non avranno una
  sessione valida per l'URL radice delle risorse). La condivisione di un URL
  risorse con un altro utente, anche con uno che non ha il permesso Jenkins
  Generale/Lettura, consentirà a tale utente di accedere a tali file fino alla
  scadenza degli URL.
</p>
<h4>Scadenza</h4>
<p>
  Gli URL risorse, per impostazione predefinita, scadono dopo 30 minuti. Gli URL
  risorse scaduti redirigeranno gli utenti agli URL Jenkins equivalenti in modo
  che l'utente possa autenticarsi nuovamente, se necessario, e quindi essere
  rediretto a un nuovo URL risorsa che sarà valido per altri 30 minuti. Ciò in
  generale sarà trasparente per l'utente se hanno una sessione Jenkins valida.
  In caso contrario, dovranno autenticarsi nuovamente su Jenkins. Ciò
  nonostante, quando si naviga in una pagina con frame HTML, come siti Javadoc,
  la schermata di accesso non può apparire in un frame. In tali casi, gli utenti
  dovranno aggiornare il frame principale per far apparire la schermata di
  accesso.
</p>
<p>
  Per modificare il tempo di scadenza degli URL risorse, impostare la proprietà
  di sistema
  <code>jenkins.security.ResourceDomainRootAction.validForMinutes</code>
  al valore desiderato in minuti. Un valore minore potrebbe rendere più
  difficile utilizzare tali URL, mentre un valore maggiore aumenta la
  possibilità che utenti non autorizzati ottengano l'accesso tramite URL
  condivisi con loro da utenti autorizzati.
</p>
<h4>Autenticità</h4>
<p>
  Gli URL risorse codificano l'URL, l'utente per cui sono stati creati e data e
  ora della loro creazione. Inoltre, questa stringa contiene un
  <a
    href="https://en.wikipedia.org/wiki/HMAC"
    rel="noopener noreferrer"
    target="_blank"
  >
    HMAC
  </a>
  per garantire l'autenticità dell'URL. Ciò impedisce a un attaccante di
  falsificare URL che gli consentirebbero l'accesso a file di risorse con le
  credenziali di un altro utente.
</p>
