<div>
  <p>
    Un agente deve avere una directory dedicata a Jenkins. Specificare il
    percorso a questa directory sull'agente. È meglio utilizzare un percorso
    assoluto, come
    <code>/var/jenkins</code>
    o
    <code>c:\jenkins</code>
    . Questo percorso deve essere locale al computer agente. Non è necessario
    che questo percorso sia visibile dal master.
  </p>

  <p>
    Gli agenti non mantengono dati importanti; tutte le configurazioni dei
    processi, i log delle compilazioni e gli artefatti sono salvati sul master,
    per cui sarebbe possibile utilizzare una directory temporanea come directory
    radice dell'agente.
    <br />
    Tuttavia, fornendo a un agente una directory che non viene eliminata al
    riavvio del computer, ad esempio, l'agente può eseguire il caching di dati
    come installazioni di strumenti o spazi di lavoro delle compilazioni. Ciò
    impedisce il download non necessario di strumenti o evita la necessità di
    eseguire nuovamente il checkout del codice sorgente quando delle
    compilazioni riprendono ad essere eseguite dopo un riavvio.
  </p>

  <p>
    Se si utilizza un percorso relativo, come
    <code>./jenkins-agent</code>
    , il percorso sarà relativo alla directory di lavoro fornita dal
    <i>Metodo di avvio</i>
    .
  </p>

  <ul>
    <li>
      Per le utilità di avvio per cui Jenkins controlla l'avvio del processo
      agente, come SSH, tipicamente la directory di lavoro corrente sarà
      consistente, ad es. la directory home dell'utente.
    </li>
    <li>
      Per le utilità di avvio per cui Jenkins non ha controllo sull'avvio del
      processo agente, come agenti che comunicano in ingresso avviati dalla riga
      di comando, la directory di lavoro corrente potrebbe variare da un avvio
      all'altro dell'agente e l'utilizzo di un percorso relativo potrebbe
      rivelarsi problematico.
      <br />
      Il problema principale riscontrato con l'utilizzo dei percorsi relativi
      con gli agenti che comunicano in ingresso è la proliferazione di spazi di
      lavoro e di installazioni di strumenti non aggiornati sul computer
      dell'agente. Ciò può causare problemi di spazio disponibile su disco.
    </li>
  </ul>
</div>
