<div>
  Le etichette (o tag) sono utilizzate per raggruppare più agenti in un singolo
  gruppo logico.
  <p>
  Ad esempio, se si dispone di più agenti Windows e di un processo che deve
  essere eseguito su Windows, è possibile configurare tutti gli agenti Windows
  in modo che questi abbiano l'etichetta <code>windows</code> e quindi collegare
  quel processo a quest'etichetta.
  <br>
  Ciò farebbe sì che il processo venga eseguito su uno degli agenti Windows,
  ma non su qualunque altro agente privo di quest'etichetta.
  <p>
  Le etichette non devono necessariamente essere rappresentative del sistema
  operativo dell'agente; è possibile anche utilizzare le etichette per tenere
  traccia dell'architettura della CPU o del fatto che sull'agente sia
  installato un particolare strumento.
  <p>
  Eventuali etichette multiple devono essere separate da spazi. Ad esempio,
  <code>windows docker</code> assegnerebbe due etichette all'agente:
  <code>windows</code> e <code>docker</code>.
  <p>
  Le etichette possono contenere qualunque carattere diverso da uno spazio,
  ma sarebbe preferibile evitare i caratteri speciali come questi:
  <code>!&amp;|&lt;&gt;()</code>, in quanto altre funzionalità di Jenkins
  consentono di definire espressioni etichetta in cui questi caratteri
  potrebbero essere utilizzati.
</div>
