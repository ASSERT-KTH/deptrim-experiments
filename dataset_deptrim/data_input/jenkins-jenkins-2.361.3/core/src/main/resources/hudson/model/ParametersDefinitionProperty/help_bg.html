<div>
  Параметрите позволяват на потребителите да въведат данни, които да се
  използват по време на изграждането. Например, проект за тестове за
  производителност при заявка, който позволява на потребителите да качват
  изпълними файлове, които да се тестват. Това може да се случи с добавянето на
  <i>Параметър: файл</i>
  .
  <br />
  Друга възможност е проект, който изготвя крайния вариант на програма и искате
  да позволите на потребителите до прикачат към нея бележки по версията. Може да
  постигнете това като добавите
  <i>Параметър: многоредов низ</i>
  .
  <p>
    Всеки параметър има
    <i>име</i>
    и
    <i>стойност</i>
    , която зависи от вида на параметъра. Тези двойки име-стойност се изнасят
    като променливи на средата при стартиране на изграждането, което позволява
    на последващите стъпки от него да достъпват стойностите чрез синтаксиса
    <code>${ИМЕ_НА_ПАРАМЕТЪР}</code>
    (под Windows e
    <code>%ИМЕ_НА_ПАРАМЕТЪР%</code>
    ).
    <br />
    Това е и причината
    <i>името</i>
    на всеки параметър да е уникално.
  </p>

  <p>
    При параметризирането на проект, стандартната връзка
    <i>Изграждане</i>
    се замества с връзка
    <i>Изграждане с параметри</i>
    . Чрез нея потребителите могат да указват стойности за всеки от дефинираните
    параметри. Ако не въведат нищо, се използва отделна стандартна стойност за
    всеки от параметрите.
  </p>

  <p>
    Ако изграждането е стартирано автоматично, например от промяна в системата
    за контрол на версиите, за всеки от параметрите ще се ползва стандартната му
    стойност.
  </p>

  <p>
    Когато има поне едно параметризирано изграждане в опашката, опит за
    стартирането на друго ще е успешно, ако поне един от параметрите е различен,
    освен ако не е зададена опцията
    <i>Едновременно изграждане при необходимост</i>
    .
  </p>

  <p>
    За повече информация вижте
    <a
      href="https://www.jenkins.io/redirect/parameterized-builds"
      rel="noopener noreferrer"
      target="_blank"
    >
      страницата за параметризираните изграждания
    </a>
    в уикито.
  </p>
</div>
