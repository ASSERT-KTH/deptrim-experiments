<div>
  Esegue uno script shell (per impostazione predefinita
  <code>sh</code>
  , ma il parametro è configurabile) per compilare il progetto. Lo script sarà
  eseguito impostando la directory dello spazio di lavoro come directory
  corrente. Immettere i contenuti dello script shell. Se lo script shell non ha
  una riga di intestazione come
  <code>#!/bin/sh</code>
  , sarà utilizzata la shell configurata a livello di sistema, ma è anche
  possibile utilizzare la riga di intestazione per scrivere lo script in un
  altro linguaggio (ad esempio
  <code>#!/bin/perl</code>
  ) o per controllare le opzioni utilizzate dalla shell.

  <p>
    Per impostazione predefinita, la shell sarà invocata con l'opzione "-ex". In
    questo modo tutti i comandi saranno stampati prima di essere eseguiti e la
    compilazione sarà considerata non riuscita se uno qualunque dei comandi esce
    con un codice di uscita diverso da zero. Ancora una volta, si aggiunga la
    riga
    <code>#!/bin/...</code>
    per modificare questo comportamento.
  </p>

  <p>
    Come procedura consigliata, non si tenti di immettere uno script shell
    corposo qui. Si consideri piuttosto l'aggiunta dello script shell al sistema
    di gestione del codice sorgente, quindi semplicemente lo si richiami da
    Jenkins (tramite
    <code>bash -ex mioscript.sh</code>
    o un'invocazione simile), in modo da poter tracciare le modifiche al proprio
    script shell.
  </p>
</div>
